<!DOCTYPE html>
<html lang="en">
<head>
  <meta http-equiv="Content-Type" content="text/html; charset=UTF-8">

  <!-- Required meta tags -->

  <meta name="viewport" content="width=device-width, initial-scale=1, shrink-to-fit=no">

  <!-- Bootstrap CSS -->


  <style>
    img {
      max-width: 100%; 
    }
  </style>

  <title>Differenza tra osteoporosi, artrosi e artrite — Vivere più sani</title>

  <!-- Ajax jquey  -->
  <script src="https://ajax.googleapis.com/ajax/libs/jquery/3.3.1/jquery.min.js"></script>

</head>
<body>
  <center>
    <div class="container" style="max-width: 600px; ">
      <div class="row">
        <div class="col">
          <h1>5 abitudini che danneggiano le ossa</h1>
          <h2>Oltre ad impedire la corretta depurazione dell'organismo, l'insonnia rende difficile la mineralizzazione delle ossa, per cui può provocare l'osteoporosi.</h2>
          <div class="col">
            <img src="abitudini-che-danneggiano-le-ossa-500x325.jpg">
          </div>
          <p><strong>Conoscete le abitudini che danneggiano le ossa?</strong> Ve ne prendete cura? La verità è che molto spesso non ci pensiamo nemmeno. Come evitarlo? Non preoccupatevi!</p>
          <p>A seguire vi parliamo di 5 <em>abitudini che danneggiano le ossa</em> e di come porvi rimedio.</p>
          <h2>Abitudini che danneggiano le ossa</h2>
          <p><strong style="font-style: inherit;">Per iniziare, ricordate sempre che le abitudini di oggi determinano il futuro stato di salute.</strong></p>
          <p>Le nostre ossa hanno bisogno di attenzioni e di un’alimentazione specifica al fine di prevenire alcune malattie, come l’osteoporosi, così come lesioni, fratture dell’anca, etc.</p>
          <p>Quindi, perché non prendete nota e iniziate subito a cambiare o a migliorare alcuni aspetti del vostro stile di vita?</p>
          <h3>1. Alimentazione che danneggia le nostre ossa</h3>
          <div class="col">
            <img src="Bebidas-gaseosas.jpg">
          </div>
          Lo sappiamo,<strong> il corretto livello di calcio è indispensabile per mantenere le ossa sane e forti.</strong> Anche la vitamina D è indispensabile a tale proposito.<p></p>
          <p>Tuttavia, pur sapendolo, a volte trascuriamo questi aspetti. C’è di più: è anche possibile che assumiate la giusta quantità di calcio giornaliera, ma che la uniate con altri alimenti che minano a poco a poco il livello di calcio nelle ossa.</p>
          <blockquote><p>Leggete anche: Assorbire meglio il calcio: 7 consigli alimentari</p></blockquote>
          <p>Volete sapere quali sono questi alimenti?</p>
          <ul>
            <li><strong style="font-style: inherit;">I soft drink,</strong> soprattutto le bevande a base di cola. Perché? dispongono di <strong>un’elevata quantità di acido fosforico che riduce l’assorbimento del calcio.</strong> Vi consigliamo, quindi, di evitarle. I nostri reni, inoltre, faticano a smaltire queste bevande gassate.</li>
            <li><strong style="font-style: inherit;">Caffè.</strong> Come detto più volte, bere caffè può essere un toccasana per molti disturbi, ma è sempre raccomandabile non assumerne troppo. Questa bevanda, infatti, contiene xantine, sostanze che favoriscono l’escrezione del calcio tramite l’urina; in questo modo, a poco a poco si verifica una demineralizzazione ossea. Ricordate, quindi, di non bere più di tre tazze di caffè al giorno.</li>
            <li><strong style="font-style: inherit;">Sale.</strong> Come sapete, il sale non fa bene al corpo. Esso, tra le altre cose, decalcifica le ossa. È meglio evitarlo e non assumere cibi troppo salati. In particolare, è bene ridurre il consumo di insaccati, cibi in scatola e precotti, snack e cracker.</li>
            <li><strong style="font-style: inherit;">La carne rossa.</strong> È particolarmente nociva per le ossa. È ricca di amminoacidi solforati, elementi che aumentano, senza che ce ne rendiamo conto, l’espulsione del calcio tramite l’urina. Ricordate che la cosa migliore è assumere proteine di origine vegetale.</li>
          </ul>
          <h3>2. La mancanza di sonno</h3>
          <div class="col">
            <img src="Dormir.jpg">
          </div>
          Riposare è una necessità biologica imprescindibile. Bisogna sapere, infatti, che il nostro corpo realizza dei cicli essenziali per depurarsi e disintossicarsi, dei processi che hanno inizio nel sistema linfatico, che continuano nel fegato e che, a poco a poco, ristabiliscono e riequilibrano le funzioni basilari dell’organismo.<p></p>
          <p>Tutto questo, però, avviene in modo corretto solo quando siamo immersi in un sonno profondo.</p>
          <p><strong style="font-style: inherit;">Secondo uno studio pubblicato sul <em>Journal Evidence-Based-Medicine</em>, non riposare bene danneggia la salute delle ossa e del midollo osseo poiché riduce e rende più difficile la mineralizzazione delle ossa.</strong></p>
          <p><strong style="font-style: inherit;">Questa condizione, giorno dopo giorno, porta a soffrire di osteoporosi. </strong>Non sarebbe una buona idea cenare presto e fare una doccia calda prima di andare a dormire in modo da favorire un riposo corretto?</p>
          <h3>3. Abitudini che danneggiano le ossa: fumare</h3>
          <div class="col">
            <img src="No-Fumar.jpg">
          </div>
          Le persone che hanno questo brutto vizio, di solito hanno le ossa più deboli rispetto alle persone che non fumano. <strong style="font-style: inherit;">L’incidenza, inoltre, è maggiore nelle donne, le quali, entrando in menopausa, sono maggiormente soggette a fratture ossee. </strong><p></p>
          <p>Se è il vostro caso, quindi, iniziate ad impegnarvi per smettere di fumare, per il bene della vostra salute.</p>
          <blockquote><p>Leggete anche: Smettere di fumare e benefici per la salute</p></blockquote>
          <h3>4. Attenzione alle borse e ai tacchi alti</h3>
          <div class="col">
            <img src="borsa-500x281.jpg">
          </div>
          <span style="font-weight: bolder !important; font-style: inherit;">Molte abitudini delle donne a lungo andare possono danneggiare le ossa. L’uso dei tacchi alti, per esempio, danneggia la </span><strong>postura corporea</strong>, così come le ossa dei piedi, dei polpacci e della schiena.<p></p>
          <p>Già a fine giornata è possibile avvertire dolore e conseguente stanchezza, e con il passare degli anni possono presentarsi seri problemi di salute.</p>
          <p>Vi consigliamo di scegliere dei tacchi di altezza media e più comodi possibile. Di sicuro sarete attraenti anche con tacchi più bassi.</p>
          <p>E cosa dire sulle borse? A volte le donne possono arrivare a portarsi dietro addirittura un carico di <strong style="font-style: inherit;">10 chilogrammi quasi senza rendersene conto. Appaiono, così, fastidi, dolori, contratture… </strong>e perfino danni alla struttura ossea.</p>
          <p>Bisogna fare attenzione alla grandezza, al tipo di manico, alla forma e al peso della borsa. Se le usate ogni giorno, inoltre, possono indebolire anche altre parti del corpo come spalle, braccia e mani.</p>
          <p>Bisogna prestare particolare attenzione <strong style="font-style: inherit;">alle borse grandi, le cosiddette “Tote bag”. Ricordate di non portarle sempre su una spalla, ma di alternare,</strong> in modo da non sovraccaricare un lato.</p>
          <p>Per quanto riguarda le pochette bisogna dire che la posizione che si assume nel tenerle <strong style="font-style: inherit;">fa sì che il peso ricada sulla spalla e che anche la mano sia sottoposta ad uno sforzo. </strong></p>
          <p>Bisogna evitare che ne risenta il gomito e che si arrivi a soffrire di epicondilite, infiammazione dei tendini del gomito.</p>
          <p>Per questo motivo, si consiglia di non riempire troppo queste borse e di tenerle ora con un braccio ora con l’altro.</p>
          <p>Ma allora, quali sono le borse più adatte? Il modello più adatto per la schiena, le braccia e le spalle è quello <strong style="font-style: inherit;">a tracolla con il manico largo e imbottito e che resta attaccata al corpo</strong>, senza sbilanciarci.</p>
          <h3>5. Uno stile di vita sedentario? No, grazie!</h3>
          <div class="col">
            <img src="andar-500x334.jpg">
          </div>
          Le nostre ossa possono indebolirsi a causa del tipo di lavoro, che magari ci costringe a mantenere la stessa postura per tutto il giorno, oppure perché conduciamo uno stile di vita molto sedentario.<p></p>
          <p>Tuttavia, non è mai troppo tardi per iniziare a prendere coscienza del fatto che dobbiamo rimediare a questa passività.</p>
          <p><strong>Le ossa si debilitano, perdono la loro resistenza, lo loro agilità, le articolazioni diventano più deboli. </strong>Anno dopo anno finiremo per risentire di questa sedentarietà.</p>
          <p>Cosa aspettate allora a fare anche una semplice passeggiata di mezz’ora al giorno, magari con un’amica? Provateci!</p>
        </div>
      </div>
    </div>

  </center>
</body>
</html>
